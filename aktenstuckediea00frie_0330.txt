31 6 Nachtrage.

Examinatorum prosynodalium constiterit, eundem ad regendam paro-
chiam non amplius esse idoneum.

X.

Propter immensa pericula, quae per sectam muratorum liberorum
nuncupatam aliasque societates secretas quotidie rei Christianae paran-
tur, enixe petimus, ut S. Concilium decreta contra ejusmodi societates
jam pridem promulgata renovare nec non efficaciori modo contra eas-
dem procedere dignetur.

Motiva necnon speciales postulationeS, quae ad hanc petitionem
pertinent, in libello adjecto sub titulo: »Qua via Ecclesia contra so-
cietates secretas procedere valeat etc.« satius exponuntur. Petimus, ut
ex adjectis exemplaribus unum Sanctissimo Patri, octo Eminentissimis

S. Concilii Praesidibus et Secretariis exhibeantur, caeteraque inter sin-
gulos Patres distribuantur.

Romae VIII. Januarii 1870.

XV*.
Emmi ac Rmmi Domini!

Concilium Tridentinum pro reformatione statuit ea quae statuere
poterat attenta temporum necessitate: non autem ei datum fuit meliora
et perfectiora praescribere.

Episcopi autem Belgii decreta disciplinaria Tridentini adimplere
conati sunt et, Deo benedicente, quaedam ad majorem perfectionem
juxta Tridentini mentem perduxerunt. Hinc perfectionem inductam et
jam usu firmatam consecrare cupienteS, petunt decreta Concilii Vaticani
ita conscribi, ut haec perfectio non impediatur, imo ut nonnulla uni-
versaliter commendentur ac praecipiantur, ut breviter in sequentibus,
judicia Ecclesiastica, Clerum ac pias nonnullas congregationes spectan-
tibus, exponitur.

Ι.
De Judiciis Clericorum.

ln Belgio Tribunal Ecclesiasticum in Clericis judicandis potius pa-
ternum vocari posset, fitque sine ullo strepitu. Presbyteri prolapsi ab
Episcopo vocantur et correctionem poenamque passim subeunt submisse,
firmiter persuasi haec fieri juste et misericorditer. In tabulario vix
aliquid servatur quo fama Cleri imminui aliquando possit, nisi prae-
videatur necessitas adhibendi quaedam documenta, si de sententia ap-
pelletur.

Postulatur itaque ut addatur in decretis de judiciis: si alicubi
omnia paterne fiant, ita ut disciplina ecclesiastca inde nullum damnum
patiatur, hanc praxim, mansuetudini Christi conformem, nullo modo
improbatam volumus.

