392 Anhang. III. Die Bischofswahl des Bischofs Dr. Reinkens.

ille Hubertus audet se dicere episcopum, et, quod fidem excedit, tan-
quam episcopus catholicus, edito decreto, agnoscitur et nominatur a
serenissimo Germaniae Imperatore, ac justi episcopi loco habendus et
observandus subditis universis proponitur. Atqui vel ipsa catholicae
doctrinae rudimenta declarant, nullum posse legitimum Episcopum
haberi qui fidei et caritatis communione non jungatur Petrae, super
quam una aedificata est Ecclesia Christi; qui supremo non adhaereat
Pastori, cui omnes Christi oves pascendae commissae sunt ; qui non
devinciatur confirmatori fraternitatis, quae in mundo est. Et sane
»ad Petrum locutus est Dominus; ad unum ideo, ut unitatem fundaret
ex un03« (Pacianus ad Sympron. ep. 3. n. 11. Cyprian. de unit. Eccl.
Optat. contra Parmen. lib. 7. n. 3. Siricius ep. 5. ad Episcopos. Afr.
Innoc. Ι. epp. ad Victric. ad conc. Carthag. etMiliv.) Petro »magnum
»et mirabile consortium potentiae suae tribuit divina dignatio, et si
»quid cum eo commune ceteris¹ voluit esse principibus, nunquam, nisi
»per ipsum, dedit quod aliis negavit« (Leo M. serm. 3. in sua assumpt.
Optat. lib. 2. n. 2.) Hinc est, quod ab hac Apostolica Sede, ubi be-
atus Petrus »vivit et praesidet et praestat quaerentibus fidei veritatem«
(Petr. Chrys. ep. ad. Eutych.) »in omnes venerandae communionis
»jura dimanant;« (Conc. Aquil. inter. epp. Ambros. ep. Π. num. 4.
Hieron. epp. 14. et 15. ad Damas.) et hanc eamdem sedem »ecclesiis
»toto orbe diffusis velut caput suorum certum est esse membrorum, a
»qua se quisquis abscidit, fit christianae religionis extorris, cum in
»eadem non coeperit esse compage« (Bonis. 1. ep. 14. ad Episc.
Thessal.)

Hinc sanctus martyr Cyprianus de schismatico disserens pseudo-
episcopo Novatiano ipsam ei negavit christiani appellationem, utpote
sejuncto et abscisso ab Ecclesia Christi. „Quisquis ille est, inquit,
»et qualiscumque est, christianus non est qui in Christi Ecclesia non
»est Jactet se licet, et philosophiam vel eloquentiam suam superbis
»vocibus praedicet; qui nec fraternam caritatem, nec ecclesiasticam
»unitatem retinuit, etiam quod prius fuit amisit. Cum sit a Christo
»una Ecclesia per totum muudum in multa membra divisa, item epis-
»copatus unus episcoporum multorum concordi numerositate defusus,
»ille post Dei traditionem, post connexam et ubique conjunctam ca-
»tholicae Ecclesiae unitatem, humanam conatur ecclesiam facere. Qui
»ergo nec unitatem spiritus, nec conjunctionem pacis observat, et se
»ab Ecclesiae vinculo et a sacerdotum collegio separat, episcopi nec
»potestatem potest habere, nec honorem, qui episcopatus nec unitatem
»voluit tenere, nec pacemss (Cyprian. contra Novatian. ep. 52. ad
Antonian.)

Nos igitur qui in suprema hac Petri cathedra ad custodiam fidei
catholicae et ad servandam ac tuendam universalis Ecclesiae unitatem,
licet immerentes, constituti sumus, Decessorum Nostrorum sacrarumque
legum morem atque exemplum sequuti, tradita Nobis a caelo pote-
state, non solum electionem memorati Josephi Huberti Reinkens‚

