Aktenstiicke XIH*. 299

De synodis Dioecesanis.

Habeantur interdum, singulis v. g. trienniis, vel quinquenniis, sy-
nodi dioecesanae, in quibus Episcopi de iis maxime quae ad clericalem
disciplinam, bonum paroeciarum regimen, mediaque salutis animarum
procurandae spectant, cum Clero suo, communisatis consiliis, tractent

et statuant.

De reformatione juris canonici.

Evidentissimum est, ab omnibus jamdiu agnitum, et ubique con-
clamatum, juris canonici aliquam revisionem et reformationem neces-
sariam esse, valdeque urgentem. Siquidem ‚ ob tam multiplices gra-
vesque rerum et societatis humanae mutationes, leges permultae, quae-
dam inutiles, aliae observatu impossibiles aut difficillimae, evaserunt.
De innumeris quoque canonibus ambigitur utrum hactenus vigeant
necne. Demum, per tot saeculorum decursum ita excrevit legum ec-
clesiasticarum numerus, et leges illae in ingentibus juris collectionibus
adeo cumulatae sunt, ut aliquo sensu dicere possemus: obruimur le-
gibus. Hinc fit ut studium juris canonici infinitis prope et inextri-
cabilibus difficultatibus implicetur: controversiis ac processibus latis-
simus locus pateat3 et conscientiae mille anxietatibus angantur, et in
contemptum legum impellantur.

Concilium igitur ad grande hoc et necessarium opus reformationis
juris canonici attendere omnino optandum est 3 quod ut convenienter fiat:

1⁰ Concilium per se ipsum decerneret praecipuos et magis urgentes
reformationis articulos, simulque indicaret qua mente et quonam ge-
nerali conceptu reformatio juris peragi debeat.

2⁰ Institueretnr Congregaffio aliqua specialis doctissimorum theo-
logorum et canonistarum, simul et virorum maxime practicorum, et
ex omnibus assumptorum nationibus, qui universum jus canonicum
attentissima revisione introspicerent, et, rejectis quae rejicienda, mo-
dificatis quae modificanda, additis quae addenda viderentur, novum
Corpus juris conficerent, quod statui praesenti Ecclesiae aptius accom-
modatum, titulisque, capitibus et articulis juxta materiarum ordinem
digestum, huic Concilio oecumenico, vel alteri proxime convocando,
examinandum sanciendumque proponeretur ¹).

»Concilia provincialia, aut synodalia, celebrentur annis tribus singulis.«
(Postul. Barth. a Martyr.)

»Decernat Sancta Synodus, ut non solum Synodi Episcopales quotannis
semel . . . , sed etiam tertio quoquc anno provinciales congr-egentum< (Po-
stul. Oratorum Regis Gall.)

¹) Aliquid simile in Concil. Trid. postulatum reperitur:

»Deligantur hoc in sacro Concilio viri scientia et probitate conspicui, qui
constitut-iones omnes Canonicas, peccati capitalis reatum inducentes excutiant
diligenter et exponant, videantque num ab ejusmodi reatu poenaque quaedam
earum eximenda, quidve circa haec omnia statuendum fucrit et observandum
aperte declarent x< (Postul. Regis Lusit.)

