Aktenstiicke xm. 285

proinde fletus et ploratus parentum et parvulorum Catholicorum, sed
incassum. Coguntur parentes Catholici per mulctam et poenam mit-
tere infantes suos ad scholas Acatholicas, quas mixtas falso nuncupant,
cum vere sint scholae Protestanticae vel nullius fidei. In ejusmodi
scholis parvuli Catholici magistro Zwingliano instruendi committuntur,
qui eis coram, data sibi occasione, fidei Catholicae veritatem, cultum
divinum, leges, eonsuetudines, ss. sacramenta, coeremonias Catholicae
Ecclesiae obtrectare, deridere et diffamare non praetermittit, ut par-
vulorum mentes falsis doctrinis inficiat 3 et ecquid iniquitatis semina,
quae spargit. ad frugem iniquitatis accrescere debent? Ut iniqui illi
legislatores acatholicis civibus facilius suaderent, scholas has mixtas
sive acatholicas religioni parvulorum Catholicorum nil detrimenti esse
adlatura& primum Catholicae doctrinae instructionem a parochis tra-
dendam in scholis primariis admittebant, sed brevi etiam eam Reli—
gionis instructionem e scholis e'iminarunt, ita ut Catholici parvuli in
scholis omnimodo arbitrio et seductioni ludimagistri Protestantici pror-
sus relicti, summum periculum perversionis et defectionis a fide Ca·
tholica subeant necesse sit. Etenim quodcumque ipsis a parocho proprio
in Ecclesia parochiali verum ac divinum docetur, a ludimagistro in
scholis falsum et humanae inventionis figmentum declaratur, et quod-
cumque eis sancte tenendum et pie servandum in Parochiali ecclesia
commendatur, in schola mixta veluti res vilis et superstitiosa consue-
tudo calumniatur. Sed ejusmodi scholae non solum in ludimagistro,
verum etiam in libris elementariis, in spirituali aura, quae in iis vi—
get, in doctrinis alloquiisque, quae feruntur , nonnisi negationem et
odium in religionem et Ecclesiam Catholicam redoleant necesse est.

2. Quod vero dictum est de scholis mixtis inferioribus, id de
scholis mixtis mediis sive civilibus, uti nuncupantur, majori adhuc ra-
tione valet, in quibus pueri provectioris aetatis, in disciplinis, quae
ad statum civilem spectant, erudiuntur. Idem in iis pro juventute
perversionis periculum, idem ordo dissolutus et genium plerumque im-
pium. Termini finesque locorum et communitatum jamdudum sublati
fuere , quibus Catholici quondam a Protestantibus sejuncti degebant:
nam apud nos fere in omnibus civitatibus, oppidis, vicis et communi-
tatibus Catholici mixti cum Acatholicis omnimodo commorantur et
quotidianae vitae commercio et conversatione invicem cohaerent. Unde
saepissime fiat oportet, ut crescente in dies eorum numero Acatholici
communicationem in scholis cum Catholicis impensissime quaerant, et
Catholici cives vel fraude Protestantium vel propria animi levitate et
pravis doctrinis obcoecati saepenumero pactum cum Acatholicis ineant
de commutanda schola hucusque pure catholica in scholam mixtam
quae postmodum etiam Acatholicorum pueris instruendis inservit et
plane neque catholica neque mixta sed protestantica est vel potius
omnis religionis positivae prorsus expers. Brevi namque talis schola
in mixtam commutata in potestatem moderatricem Acatholicae partis
transit, velut tristis experientia docet. Unde fit, ut quod maiores ca-

