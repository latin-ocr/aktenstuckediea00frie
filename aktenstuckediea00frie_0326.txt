3 1 2 Nachtrage.

errores qui proscribendi judicarentur, clare, praecise et determinate
enuntiandi essent, nequaquam vero per voces complexas et multivocas,
sub quarum ambigua generalitate bonum cum malo, verum cum falso
simul admixtum confundi possit. Ab illis maxime abstinendum vocibus
quae, licet ad errorem a quibusdam trahantur, bonum tamen sensum
prae se ferunt, imo in communi hominum sensu bene* sonant: ne un-
quam videatur sancta Dei Ecclesia, quae omnium temporum est, in-
fensam se exhibere iis quae moderna sunt, ut stulte et maligne ab
ejus hostibus conclamatur, sed tantum iis quae mala et falsa sunt.

Novae fidei definitiones, nisi ex omnino necessaria causa, non edendae.

Attento praesenti statu Ecclesiae, humanaeque societatis, prudens
opportunumque videretur ut novae definitiones fidei non ederentur, nisi
ob maximam et evidentissimam necessitatem; in his praesertim materiis
ubi, pro notis temporum circumstantiis, hominumque hodiernorum in-

genio, praevideri et timeri facile possent animorum perturbationes et
scandala.

De charitatis et misericordiae operibus laudandis et promovendis.

Hac nostra aetate, quam mirabiliter apud catholicos efflorescant
charitatis et misericordiae opera nemo est qui non videat, et omnes
pariter norunt quantum inde, apud ipsos indifferentes et incredulos, ·
laudis et decoris sibi vindicet religio. Quamobrem maximi pretii fore
videretur si Concilium, pro auctoritate qua pollet, huic sancto chari-
tatis fervori nova cumularet incentiva, impense et nominatim laudando
opera misericordiae quae passim fieri noscuntur, et fideles vividius ad-
hortando ut in inveniendis et exercendis novis charitatis operibus so-
lertiores adhuc et largiores sese exhibere niterentur. Hujus enim pro-
fecto sancti Concilii et copiosissimus fructus existeret, et summus honor
foret, si, ipso suadente et impellente, ita, magis ac magis, misericordiae
opera et institutiones deinceps multiplicarentur, ut nullae jam extarent
pauperum necessitates et miseriae, quibus abundanter a charitate ca-
tholica non subveniretur.

XIV*.

Ι.

Quia omne verum et sincerum reformandi studium a semetipso
reformando incipit, ante omnia alia petimus, ut S. Synodus tam Epis-
copis, quam omnibus Clericis ea, quae ad vitam sanctae suae vocationi
congruam et ad muneris sui officia gravissima fideliter implenda spec-
tant, serio inculcet, in specie ut Episcopis et Sacerdotibus exercitiorum
spiritualium usus singulis vel binis annis repetendus, nec non confe-
rentiae pastorales singulis vel alternis mensibus instituendae atque
vita clericorum communis enixe commendentur, ut certae regulae circa
sacerdotum cum mulieribus cohabitationem, de cauponis ab iisdem vi-

