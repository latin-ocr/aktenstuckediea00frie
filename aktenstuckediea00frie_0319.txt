Aktenstiicke XIH*. 305

gerat erga opiniones quae, licet revera minus probatae, nunquam tamen
formaliter damnatae fuerint. ltem, ut libri auctorum catholicorum,
in quibus errores aliquos irrepsisse evenerit, non pure et simpliciter
condemnentur, eodem modo et stylo ac pessimi impiorum et obscoe-
norum hominum libri, adhibeatur vero formula aliqua specialis, cujus
ope boni nominis viri cum infamibus scriptoribus confundi non vi-

deantur.

De revisendo Breviario.

Opportune reformaretur Breviarium; praecipue: quoad lectiones,
ab historiis apocryphis non satis expurgatas; quoad aliquot hymnos,
stylo obscuro et prope barbaro compositos 3 quoad psalmorum distri—
butionem quae magis variari deberet; quoad frequentes nimis, nimium·
que dilatas translationes Sanctorum; quoad ipsum delectum Sanctorum,
quorum multi Romae proprii sunt, et extra Romam parum noti; quoad
mensuram officiorum, quae saepe, in dominicis praesertim et feriis,
longioravidentur, et statui praesenti cleri saecularis, multo minus
quam olim numerosi, proindeque magis occupati, non satis accommo-
data. ¹)

De indulgentiis.

Circa indulgentias haec prudenti S. Pontificis judicio submittere
liceat:

Indulgentiae, cum valde multiplicatae sint, novae minus facile
concedendae essent. Serventur gradus et proportio inter opera prae-
scripta et quantitatem gratiarum. In bullis et brevibus indulgentiarum
prudenter ab illis verbis abstineatur quibus indocti forsan intelligerent
non poenas tantum, sed et ipsa peccata per indulgentias remitti. In-
dulgentiae praeterea certae sint: ad quem finem exaretur a S. Con-
gregatione elenchus omnium indulgentiarum generalium, concessarum
et vigentium, cujus elenchi traductiones in variis linguis a S. Congre-
gatione approbandae essent, cuin sanatione, ad cautelam, pro erroribus
quos in his irrepere vix caveri potest.

Supprimerentur praeterea, vel, quantum fieri poterit, minuerentur
innumerae illae et facillimae nullitatis causae, per quas fit ut indul-
gentiae saepius irritentur, fidelesque in errorem labantur, dum putant
se lucrari indulgentias, quas revera non lucrantur. Hoc praecipue
locum habet⁴ in indulgentiis ab Archiconfraternitatibus communicatis,
quae nempe plerumque nullae fiunt ob neglectas in affiliationibus

1) Cf. Postulata Concil. Trid. proposita:
»Tam breviaria, quam missalia reformanda essent, et purganda.« (Po-

stulat. variorum Episc.)
»Libri Missales, Graduales, Antiphonarii‚ Legendae et Breviaria religiose

et diligenter recognoscenda et expurganda: apocrypha expungenda: prolixitas
taediosa in horariis precibus et psalmodia, habito delectu, resecanda« (Po-

stulat. Imp. Germ.)
Fri edbe rg‚ Aktenstiieke. 20

