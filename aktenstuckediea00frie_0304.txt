290 Nachtrage.

foret gradus praefatos nemini unquam, nisi post maxime serias pro·
bationeS, ullibi conferri. Quapropter, pro singulis gradibus, determi-
nari deberent quaedam quaestionum programmata, in quibus materies
examinis, copiosior et difficilior prout gradus altiores sunt, exigeretur.
Sed, quia parum statuta prosunt, si non serventur, stricte simul exa-
minatoribus imponenda esset obligatio neminem, sub ullo quovis prae-
textu, ad honorem graduum unquam* admittendi, nisi cujus scientia
longis severisque probationibus vere constitisset. Non deberent gradus
superiores obtineri per saltum, omissis probationibus ad gradus in-
feriores requiri solitis. Utilissime etiam renovarentur plures canones
qui in Decretalibus continentur, sub titulo: De Magistris , et ne ali-
quid exigatur pro licentia docendi.

Cum vero Universitates nnnc paucissimae sint, concedere dignetur
S. Pontifex ut gradus theologici in nonnullis majoribus seminariis con-
ferri possint.

Juniores sacerdoteS, per aliquot annos, circa sacram scientiam exa-
minandi.

Ut juniores sacerdotes peritiores in sacris studiis fiant, simulque
otiositatis periculo subtrahantur, quotannis, per sex vel septem annos
a tempore ordinationis suae computandos, teneantur coram Episcopo,
vel ab eo designatis examinatoribus, respondere circa quaestiones ad
sacras scientias spectantes, et in programmate ad hoc publicato pro-
positas. lta vero instituatur programma istud, ut contineat, per sex
vel septem annorum spatium distributas, materias omnes quae solent
in seminariis explicari.

De collationibus ecclesiasticis inter sacerdotes instituendis et frequentandis.

instituantur in omnibus dioecesibus collationes ecclesiasticae, se-
xies vel septies saltem in anno habendae, quas ejusdem districtus pres-
byteri frequentare omnes debeant, et in quibus, juxta programma ab
Episcopo propositum, tractentur, tum scriptis, tum ora-liter, quaestiones
illae quae ad partes sacrarum scientiarum maxime clero necessarias
pertinere videbuntur.

De exercitiis spiritualibus a Clero saeculari quotannis habendis.

Omnes ubique Episcopi curare debeant ut exercitia spiritualia,
quotannis, per aliquot dies a Clero saeculari habeantur3 idque, quan-
tum fieri poterit, communiter, sive in seminarii majoris aedibus, sive
in quovis alio loco qui ad hunc finem aptior videbitur.

In exercitiis spiritualibus presbyterorum facultates latissimae confes·
sai-iis concedendae.

Facultates latissimae, tum quoad casus reservatos, tum quoad
censuras et irregularitates , impertiendae essent, non per indultum,
sed per modum concessionis generalis et perpetuae, confessariis ab

