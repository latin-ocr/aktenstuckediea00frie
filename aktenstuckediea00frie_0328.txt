31 4 Nachtrage.

nullitatis occulta est et alteri parti notificari non potest sine scandalo,
vel modificetur, vel permittatur, ut renovatio consensus matrimonialis
conditionata eo modo, quem commendavit Benedictus XIV. Papa fel.
recordat, fieri possit, quja alias gravissimae semper difficultates ob-
veniunt in exequenda hujusmodi facultate.

e) Petitur, ut Episcopis facultatum, quibus gaudent, dispensandi
super matrimonii impedimentis, usus ita concedatur, quatenus concur-
rentibus quoque pluribus impedimentis iisdem sine dubio licite ac va?
lide uti possint.

f) Petitur, ut in verificandis dispensationum motivis non amplius
requiratur formalis processus juridicuS‚ sed Episcopi arbitrio relinquatur,
qua via causarum veritas sit eruenda.

g) Ut grave odium, quod per taxas pro dispensationibus solvendas
contra S. Ecclesiam inter fideles atque infideles excitatur, imminuatur,
petimus, ut causae, ob quas pro pauperibus dispensari consuevit, aequi-
parentur iis, propter quas pro divitibus dispensatio conceditur-

h) Denique considerantes, quot peccata atque scandala per moram
diuturnam haud raro oriuntur, quae cum recursu ad sacram Sedem
Apostolicam necessario conjuncta est et per curiarum ferias saepe valde
prolongatur, humillime atque enixe petimus, ut in rebus matrimonia-
libus quocunque anni tempore absque mora dispensationes expediantur.

ΙΙΙ.

Casuum et censurarum Summo Pontifici reservatorum in praesenti
tantus est numerus et tanta incertitudo, ut exinde dubia multa et diffi-
cultates Episcopis et Confessariis oriantur, parum autem utilitatis pro·-
veniat. Propterea maxime desideramus, ut eorum catalogus revisioni
et reductioni subjiciatur et in specie censurae, quas vocant latae sen·
tentiae aut omnino tollantur, aut ad parvum criminum maxime enor-
mium numerum reducantur; facultates autem, quibus Episcopi ad mu-
neris sui administrationem ordinariam indigent, non ad Quinquennium‚
sed ad muneris durationem concedantur, quemadmodum a Sacra Con-
gregatione de Prop. Fide Vicariis Apostolicis concedi solent.

IV.

Petimus, ut regulae Indicis, quae partim in regionibus mixtis nun-
quam omnino observari poterant, partim vero ob omnino immutatum
societatis humanae et in specie rei literariae statum in praesenti nus-
quam fere observari possunt, ideoque multas conscientiarum anxietates
et confessariorum dubia provocant, recenti revisioni et redactioni sub-
mittantur. Petimus quoque, ut novorum librorum censura non promul-
getur, nisi prius audito auctoris Ordinario‚ quia haud raro evenit, ut
absque censurae publicatione erroris revocatio effici valeat, si auctor
bonae sit voluntatis.

