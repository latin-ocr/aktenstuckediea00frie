Aktenstficke X111*. 31 1

Maximae etiam utilitatis esset, si Concilium, pro summa illa, qna
donatur a Spiritu veritatis et caritatis, prudentia, delinearet aliquam
directionem ad usum catholicorum, tum e clero, tum e laicis, qui, in
protestantium regionibus, conversioni fratrum nostrorum separatorum
allaborant, vel allaborare poterunt. Cujus profecto directionis hic esset
cardo, ut erga acatholicos, qui de reditu ad Ecclesiae gremium cogi-
tant, cum maxima charitate, indulgentia, imo et reverentia semper
ageretur, nec ab eis unquam aliquid exigere ullus praesumeret praeter
ea quae necessaria sunt, ut vere in fide et unitate catholica quis exi-
stat: sic enim forsan eveniret ut redirent multi, et reduces ipsi alios
reducerent, subindeque, post reditum, paulatim ad perfectiora, gratia
sublevante, assurgerent.

Eo vero magis opportunum necessariumque praesenti tempore foret,
ut Concilium catholicos vehementer ad sanctum hoc opus conversionis
separatorum fratrum adhortaretur, atque in hoc opere pretii ducatum
eis et lumen praeberet, quod nunc, in rationalismum et incredulitatem
labente jam ubique protestantismo‚ quicumque ex illis aliquem fidei
pietatisque christianae sensum retinuerunt, religionem sic evanescentem
magis ac magis suspectam habere incipiunt, imo evidenter falsam esse
ex eventu agnoscunt, et sic oculos ad Ecclesiam catholicam convertere

coguntur.

De cautionibus in redactione Decretorum errores condemnantium nunc
adhibendis.

Quando nunc nova profertur errorum aliquorum dogmatica con-
demnatio, haec statim, velit nolit Ecclesia, in omnibus per totum orbem
publicatur diariis, qui suis illam commentariis adornare nunquam
omittunt. Cum autem diariorum illorum scriptores dialecticae theo-
logiaeque regularum et styli prorsus ignari sint, inde fit ut falsissimos
saepe sensus hujusmodi decretis adscribant3 sicque maximae pertur-
bationes in animis fiant, multique, etiam catholici, in fide graviter ten-
tentur. Hoc certe magnum dispendium est, quod, partim saltem, vitari
posset, si nulla unquam ederetur errorum condemnatio, quin clarum
et praefinitum sensum exhiberet. Iino, damnatae doctrinae falsitatem,
et contradictoriae veritatis motiva, paucis verbis, quantum fieri posset,
ostendi opportunum esset. Moderandus forsan et stylus foret, absti-
nendumque, vel parcissime utendum, erga errantes, quibusdam acrio-
ribus verbis, quae, licet a parte sui nihil immoderatum habeant, at-
tentis tamen hodiernorum hominum dispositionibus, multo plus noci-
tura quam profutura timendum est.

De prudenti modo specialiter servando in condemnandis modernis
erroribus.

Si videatur aliquos ex erroribus qui moderni dicantur damnandos
esse, ——— quamquam ipsorum revera nulli moderni sint, et omnes jam
per principia fidei et Ecclesiae definitiones satis damnati existant, —-

