294 Nachtrtige.

tutes servari atque perfici valeant, et si opus fuerit, promptissime re—
parari possint.

Haec porro, etsi omnibus Regularibus communia, at illis maxime
necessaria esse liquet, qui externis sacri ministerii operibus occupati,
pluribus undequaeque patent relaxationis periculis, et, si a status sui
integritate defecerint, majora scandala Ecclesiae ingenerare possunt.
Quamobrem horum praesertim Ordinum et Institutorum Superiores
prudentissime caveant ab admittendis illis sacerdotibus, vel clericis
qui minus digni sacro ministerio in dioecesibus et seminariis habiti
sunt, et quibus saepius, si de sua vere salute solliciti vitam religiosam
amplecti velint, claustratae potius et poenitentes religiones suadendae
sunt, quam illae quorum subditi, extra claustra ut plurimum degentes,
et vigilantiae superiorum subtracti, praedicationi ubivis locorum va-
cant: quod utinam nunquam soli facerent, sed semper bini, juxta re-
gulam evangelicam, caute mitterentur!

Cum autem, in statu praesenti Ecclesiae et humanae societatis,
circumstantibus hinc et inde invidis hostibus, haereticis scilicet, incre-
dulis, et malis politicis, qui infensissimos animos erga religiosos Or-
dines gerunt, summae necessitatis sit Regulares quoslibet et sancte vi-
vere, et quidquid scandalum praebere posset ab Institutis suis promp-
tissime removere; statuendae viderentur aliquae juris regulae, quarum
ope: 1⁰ Religiosi discoli et scandalosi‚ quantumvis solemnibus votis
ornati, facilius et expeditius expelli possent , et vitae saeculari reddi3
2⁰ domus religiosae, statim ac regularis in eis disciplina gravius re-
laxari constitisset, reformari, aut supprimi possent, et deberent; 3⁰ ne-
que toleraretur in posterum ulla religiosa societas , vel domus, quae
manifeste inutilis in Ecclesia facta esset.

Valde etiam expediret exemptiones de novo non concedi, et jam
concessas ita moderate temperari, ut supprimerentur , quantum pos-
sibile erit‚ Regulares inter et Saeculares occasiones illorum conflictuum

qui, in hodierno rerum statu, non nisi periculosissime erumpere et
agitari possent.

De religiosis mulierum familiis, puellarum educationi et operibus cha-
ritatis vacantibus.

Longissime abest ut religiosarum mulierum numerus, quae juven-
tutis educationi, infirmorum visitationi et curae, aliisque operibus mi—
sericordiae, tum in urbibus, tum in ruralibus paroeciis, vacant, suf-
ficiens sit. Quantumvis igitur hujus generis instituta, hoc praesertim
saeculo, multiplicata sint, novis fundationibus, nedum obsistendum, ia-
vendum econtra, positis ponendis, videtur.

Neque ullo modo satis liquet melius fore, ut quidam vellent, si
omnis illa Institutorum varietas. quadam veluti fusione, ad tres aut
quatuor majores congregationes reduceretur. Timendum quippe esset,
ne sic tam sancta illa et tantae utilitatis res funditus perturbaretur ;
ne vocationum copia notabiliter diminueretur-3 imo ne observantia et

