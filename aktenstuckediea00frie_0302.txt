288 Nanhtrage.

XIIF‘.

Eminentissime Praeses !

Episcopi qui praesentes litteras subscripserunt, Eminentiae Ve-
strae, et, per illam, Patribus ad examinanda postulata deputatis, of-
ferunt et commendatum cupiimt scriptum, praesentibus litteris annexum,
cui titulus: »Postulata a pluribus Galliarum Episcopis SS. DD. NN.
PIO PAPAE IX. et Sacrosancto Concilio Vaticano reverenter proposita«

Haec postulata, seu potius vota, eo fine a nobis simpliciter offe—
runtur, ut prudenti Vestro Patrumque deputatorum judicio perpen-
dantur, et ex illis depromi possit, et Sacrosancto Concilio submitti,
quidquid melius, opportunius et utilius visum fuerit ‚ ad Dei gloriam,
Cleri sanctificationem, animarum salutem, Ecclesiaeque utilitatem pro-
curandam.

Quapropter, licet ea inultis certe Episcopis placere noverimus, a
paucis tantum nihilominus duximus subscribenda3 tum ne importunius
agere videremur, tum ut liberius examinari possent, quae non peten-
tium multitudine urgerentur , sed sola rerum petitarum gravitate, ae-
quitate et utilitate commendarentur.

Nonnulla ex his petitis jam vel a Summo Pontifice concessa fuere,
vel in recenti Schemate, nobis distributo, reperiuntur proposita. Ea
tamen in nostro libello reliquimus, quia jam tunc ille confectus erat3
et haec caeterum duorum vel trium postulatorum superfluitas Vos rni-
nime gravare potest.

Spe freti quod aliqua utilitas ex his nostris petitionibus et votis
Sanctae Ecclesiae accedet, nosmet profitemur, Reverendissime Praeses
Eminentiae Vestrae, item et Venerabilium Patrum deputatorum

Obsequentissimos atque addictissimos famulos
“ et in Christo fratres(
Huic postulationi subscripserunt 11 Concilii Patres.

De Seminariis clericorum ubique instituendis.

Instituantur in omnibus dioecesibus majora Seminaria, a minoribus
prorsus distincta , in quibus omnes ordinandi teneantur habitare et
communiter vivere, per quatuor, aut tres saltem annos, studiisque ec-
clesiasticis et exercitiis spiritualibus, sub sancto piorum et doctorum
sacerdotum regimine, operam dare.

Si quae vero dioeceses nm possent statim proprium sibi semina-
rium constituere, ordinandi harum dioeceseon collocentur interim in
aliorum Episcoporum seminariis, ut sic deinceps nemo ad sacerdotium
promoveatur, quin et diu riteque probatus, et competenti scientia in-
structus, et ad virtutes, mores, ingeniumque status clericalis per sanc·
tam disciplinam et competentem institutionem fuerit efformatus.

Ut autem Clericorum educatio in seminariis, tum majoribus tum
minoribus perfectior et accuratior esse posset, valde utile videretur

