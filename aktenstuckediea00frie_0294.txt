280 Nachtrage .

X*.
Ι.

1. Ecclesia non procedit ad definitionem dogmatum, nisi quando
veritates revelatae negantur, aut in dubium vocantur ; nec devenit ad
condemnationem errorum qui fidei adversantur, nisi quando hujusmodi
doctrinae de facto disseminantur.

2. Sed in his casibus uon tacet Ecclesia, juxta Augustini effatum.
»Quae sunt contra fidem, vel bonam vitam, Ecclesia non approbat,
nec tacet« (Ad. Inq. Ian. L. 12. n. 75.)

3. Non igitur quaestio moveri potest, an sit in praesentiarum op-
portuna condemnatio novarum quarumdam doctrinarum quae circa
fundamentum regiminis a Christo in Ecclesia constituti hodie praedi-
cantur super tecta ¹), cum haec condemnatio non opportuna tantum,
sed omnino necessaria evaserit. »Error quippe cui non resistitur, ap-
probatur, et veritas, cum non defenditur, opprimitur.« (Corp. juris
Can. Dist. 83, cap. Error.)

4. Necessitatem hujus condemnationis luculentius adstruit ipsa
agendi ratio eorum qui doctrinas istas spargentes, solemne hujus S.
oecumenicae Synodi de iis judicium expetunt. Procul igitur dubio ju-
dicium petitum proferetur.

5. Cum vero de forma hujus judicii alia atque alia in Concilio
proponi possint, examinabunt Patres an ea quae sequuntur, et quae
ex Decretis praecedentium oecumenicorum Concihorum, et ex verbis
Comitiorum Cleri gallicani praecipue excerpta sunt, hunc in finem usui
esse valeant.

II.

1. si quis dixerit contra Concilii Florentini definitionem, Sanctam
apostolicam Sedem et Romanum Pontificem in universum orbem non
tenere primatum, et ipsum Romanum Pontificem successorem non esse
B. Petri principis Apostolorum, verum Christi Vicarium, totius Ec-
clesiae caput, omniumque Christianorum patrem et doctorem; nec ipsi
in B. Petro pascendi. regendi et gubernandi universalem Ecclesiam a
D. N. Ι. C. plenam potestatem traditam esse, quemadmodum in gestis
oecumenicorum Conciliorum et in sacris Canonibus continetur, ana-
thema sit.

2. Si quis dixerit Romano Pontifici traditam esse plenam pote-
statem regendi et gubernandi, non autem plenam potestatem pascendi
seu docendi 2) universalem Ecclesiam, agnos et oves, fideles scilicet et
pastores, anathema sit.

3) Si quis dixerit Romanum Pontificem, Petri Successorem et unicum
Ecclesiae caput habere quidem in Ecclesia primatum jurisdictionis,
non autem supremam potestatem docendi, regendi et gubernandi Ec-

 

1) In Germania, in Gallia, et per Ephemeridas ubique.
²) Memoirc soumis au prochain Concile du Vatican, par Mgr. Maret,
Eveque de Sura.

