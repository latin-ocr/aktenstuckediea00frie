Aktenstiicke XV11*. 3 2 5

et avellitur, ita per matrimonia mixta integrae familiae matri catho-
licae Ecclesiae abalienantur atque ad plenum Indifferentismum protra-
huntur3 per utrumque denique impietatis medium spiritus hujus saeculi
nequam Ecclesiam in semetipsa dissolvere conatur.

III.
Remedia ad arcendum malum.

Urgens necessitas exposcere videtur, ut ex S. Concilii Vaticani
'consultu severiores universim in mixta matrimonia leges statuantur,
sed difficillimum est, aptas salutaresque leges ad coercenda haec mala
proponere, cum malum, de quo agitur, pravorum exemplorum multi-
tudine, suffragante impio huj us aevi genio, levi Catholicorum fide, adeo
inoleverit, ut qui zizania colligere voluerit, facile eradicet simul cum
eis et triticum (Matth. 13, 290. Numquid igitur Ecclesiae expedit, ut
crescere sinat utraque usque ad messem vel falce zizania evertat opor—
tet? Quidquid sit, consultum videtur pro universali Ecclesia de mixtis
matrimoniis certas statuere leges vel jam statutas solemniter innovare
atque Episcopis serio inculcare, ut uniformi praxi ubique terrarum
juxta leges ferendas et latas contra mixta matrimonia procedant. Nam
si diversa praxis huc illuc ab Episcopis servetur, integrum odii pondus
ex parte impiorum cadat in Episcopum necesse est, qui ecclesiasticas
leges exequitur.

Quod si vero conjuges transgressores nuspiam aliqua Censura poe-
nali feriuntur, ordo matrimonialis et Ecclesiae auctoritas ubique con-
cussa pedetentim concidet. Nam scandala publica poenali ictu non
amplius vindicata contagem vitiorum inter fideles dispergent, christiani-
que matrimonii ordinem et sanctitatem diruent. Arceantur igitur de
Ecclesiae sinu et rejiciantur a communione ejus falsi nominis Catholici
conjuges, qui protervo vultu sapientissimas Ecclesiae leges et fidem
catholicam de indissolubilitate et unitate matrimonii infringere audent;
rescindantur haec putrida membra a reliquo corpore, ut una cum sanis
membris corpus maneat integrum, salvum atque illaesum.

Quae cum ita sint statuendum esse opinor:

1. Omnes Episcopos novo matrimoniali Decreto a S. Concilio Vati—
cano proxime ferendo teneri publicam ac solemnem Excommunicationis
Sententiam ferre in conjuges praevaricatores sub num. 1. 2. et 3. supra
commemoratos, quae Sententia semper a Parochis diebus dominicis vel
festis e prono promulganda jubeatur in Ecclesia parochiali, ad quam
conjuges rei per domicilium praesens pertinent.

2. Facultatem dispensandi de impedimento disparitatis cultus Or-
dinariis locorum esse remittendam, quorum conscientia oneranda est,
ut nonnisi sub gravibus causis et urgente necessitate atque singulis
vicibus nonnisi post exactam causae recognitionem judicio vel Sententia
in Consistorio lata dispensationem de disparitate cultus vel concedere
vel abnuere teneantur et utrumque gratis omnino. Ea procedendi

