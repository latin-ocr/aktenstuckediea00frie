Aktenstiicke ΧΠΙ*. 293

Quamobrem valde optandum videretur, instantiusque postulatur, ut ea
de re, tantae utique et tam urgentis necessitatis, parochos omnes ac
sacerdotes admonere vellet Concilium, vehementissimeque, tum adhor-
tando, tum etiam praecipiendo, eos ad id faciendum excitaret.

Et primo: cum matura, frequens et sedula confessio efficacissimum
sit medium quo pueri averti a vitiis et christianis virtutibus imbui
possint, nihilominus vero nemo nesciat puerorum confessionem a per-
multis parochis valde negligi, commoneantur et jubeantur omnes sa-
cerdotes curam animarum habentes, ut parvulos , statim ac rationis
aetatem adepti sunt, confitentes audire incipiant, {frequenter eos ad
sacrum tribunal accersant, et teneras ispsorum animas, Christi san-
guine redemptas, a peccatis absolvere, et ad pietatem virtutesque in-
formare, omni quo poterunt zelo, studeant.

De Catechismis primae communioni praeviis et de juvenum perseverantia.

Saluberrima praxis pueros ad primam communionem, per aliquot
annos, catechismis publicis, et frequentioribus confessionibus praepa-
randi, uberrimos fructus, ubicumque ille mos receptus est, produxit.
Valde igitur optabile videretur, a Concilio laudabilem illam salutarem-
que praxim commendari, atque in universa praecipi Ecclesia.

Maxime etiam laudandae et commendandae essent majores illae
catecheses a Perseverantia nuncupatae, in quibus, post primam sy-
naxim, juventus doctrinam Christianam, pluribus annis, altius plenius-
que ebibit, et ad veram solidamque pietatem efficacius efformatur:
item et illae variae adolescentium et juvenum societates, sub variis
formis et vocabulis institutae (Oeuvres de Jeunesse, Societes de patro-
nage, Cercles religieux), ubi juvenilis aetas, honestis relaxationibus al-
lecta, periculis voluptatum societatumque mundanarum feliciter eri—
pitur, simul et per pia quaedam exercitia, christianasque adhortationes
in via virtutum et salutis dirigitur et firmatur,

De regularibus.

Circa regulares, qui pars tam nobilis et tam utilis sunt Ecclesiae,
modo secundum status sui perfectionem et vigorem sancte vivant,
nonnulla statuenda viderentur, quorum haec praecipua:

Suadeantur et admoneantur omnes Religiosi Ordines, sed illi ma-
xime qui, de novo fundati, vel renascentes, periculosissimae tentationi
citius crescendi obnoxii esse possent, ut circumspectissimam et seve-
rissimam attentionem adhibere nunquam omittant in discretione et
electione subditorum qui illis adsociari postulant. —— Novitiatus eo
instituantur et dirigantur modo, et ita diuturno tempore protrahantur,
ut aptissimi sint ad efformandam indolem religiosam, et instillandas
ac excolendas in novitiis omnes virtutes evangelicas, quibus personae
Deo dicatae pollere debent. — Item, et post emissam professionem,
aptiora quaeque adhibeantur et cumulentur media, quibus eaedem vir-

