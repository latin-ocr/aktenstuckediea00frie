Aktenstiioke XV*. 3 1 9

VIH.
De facultatibus extraordinariis.

1. Postulatur ut facultates quae pluribus Ordinariis concedi solent
a S. Sede, et vocantur vel Quinquennales vel Triennales vel Annales,
adeoque singulis vel quinquenniis vel trienniis vel annis renovandae
sunt ac semper renovantur, in posterum concedantur pro toto tempore
quo Ecclesiae suae regimini praesunt illi quibus dantur.

2. Postulatur ut reliquae facultates extraordinariae, quae pro bono
animarum a S. Sede Ordinariis conceduntur, in posterum non ad ali-
quot vices, sed ad tempus impertiantur.

IX.
De Sao-ramento Matrimonii.

Ι. Abrogare velit Concilium Vaticanum:

A. Quarti gradus sive aequalis sive inaequalis impedimenta tum
consanguinitatis tum affinitatis ortae ex matrimonio.

B. Publicae honestatis ex sponsalibus tantum.

C. Cognationis spiritualis ex Baptismo, praeterquam inter levantem
et levatum.

D. Secundi gradus sive aequalis sive inaequalis lineae-collateralis
affinitatis ex copula illicita, dummodo primus gradus non interveniat.

- Motiva hujus postulati sunt:

1. Familias'hodiediun ita quandoque dispergi, ut saepius in 4⁰
gradu sese contingant nupturientes, quin vel aliquid de consanguinitate
aut affinitate suspicietur. Hinc nonnumquam fit ut petatur dispen—
satio in 4⁰ gradu, contracto jam matrimonio, et quidem bona fide, ac
pluribus annis.

2. In locis exiguis revera quandoque ita omnes familias vel con-
sanguinitate vel affinitate inter se ligari, ut vix fieri possit ibi matri—
monia contrahi aliter quam inter personas 4⁰ saltem gradu junctas.

3. Quod praecipuum est, et pro omnibus in hac materia postulatis
valet, in regionibus ubi viget matrimonium civile, non dari civile v. g.
impedimentum 3 vel 4 gradus. Ibi igitur, pro languescentis fidei vitio
pronum est, ut spreta Dei et Ecclesiae lege, plures sub specie matri-
monii civilis in turpi concubinatu vivant. Unde Postulati ratio.

Π. Statuat Concilium in supplici libello ad obtinendam dispensa-
tionem S. Sedi oblato, non amplius exprimendum esse incestum ab
oratoribus commissum inter se. Hujus Postulati motiva sunt:

1. In ho⁴dierno societatis statu saepe odiosum videri, si parochus
de similibus inquirat3 eo vel magis quod, juxta communem auctorum
doctrinam, non teneantur oratores se infamare extra Confessionem.

2. Si autem illud peccatum detegatur in Confessione‚ quae saepius
uno alterove tantum die Matrimonium praecedit, nescit ut plurimum
quo se vertat Confessarius‚ probe sciens ex una parte dispensationem
obtentam esse invalidam, et ex altera parte deesse tempus quandoque
ut obtineatur convalidatio ante Matrimonii celebrationem; quae forsan

