Aktenstficke XIF. 28 7

merita , sed fictam a nequissimis auctoribus ignominiam ejus et ob-
trectationem manifestabit. Catholici juvenes ejusmodi detractiones
contra religionem et Ecclesiam catholicam projectas levi mente sus-

cipiunt, a magistris Acatholicis in re litteraria edocentur, in commu-
nione quotidiana cum ³pueris Acatholicis conversantur, aerem vel im—

pietate vel erroribus corruptum jugiter respirant atque sub continuo

adjunctorum horum influxu fieri necesse est, ut sensim in fide Catho-

lica tepescant, errores pedetentim suscipiant, indifferentismo, quinimo

impietati et morum etiam corruptelae succumbant. Et hoc tristissimum
praesagium, proh dolor! verus rerum eventus affirmat. Exactis namque
in Collegio mixto aliquot annis adolescentes, raro plerumque exemplo
excepto, fidem Catholicam et pietatem amittunt, pereuntque pro Ca-
tholica Ecclesia, pro propria suae vitae sospitate et nisi -gratia post-

modum subvenerit pro salute aeterna. De filiis s. matri Ecclesiae

quondam impense addictis brevi facti sunt infestissimi hostes, quam

honoribus et muneribus mundi semel aucti, quomodocumque potuerint,

acerrime expugnant. Ita crescat oportet hostium numerus in propria

Ecclesiae Catholicae domo ct fiant infestissimi hostes ipsi domestici

ejus. Sed malum hoc gravissimum in dies augetur, in generationibus

futuris atquc Ecclesiae exinde parantur funestissima fata. cum impia

temporum horum potestas ,per scholas‘*111ixt›as eam quasi in radice et

seminario fidelium perturbare et extirpare conetur. Et hic est questus

meus gemebundus. haec lamentatio mea amarissima de scholis mixtis,¹
quam vobis Emi ac Rmi PP. ad adjuvandum me refero: gravissima
mala video, nec mederi valeo, cum ejusmodi scholae statutis civilis

nostrae Constitutionis innitantur: quam mutare vires mihi desunt.

Habita ratione tot tantorumque malorum, quae in animas, in Ec-
clesiam et Catholicam societatem ex Scholis mixtis redundant, S. Con-
cilium Vaticanum silentio praeterire eas non potest. sed remedia certa
contra eas statuere debet. Imprimis, prout opinor, summi sui muneris
et officii erit solemni suo consultu

1. Scholas mixtas cujuscumque generis ac ordinis reprobare,

2. Episcopos‚ parochos et parentes serio adhortari, utpote Epis-
copos, ut pro posse suo contra ejusmodi Scholas militent, parochos, ut
Christianam juventutem ab eis arcere studeant. parentes, ne pueros
suos ejusmodi scholis unquam committant,

3. Magistratus civiles admonere, ut Scholas Catholicae fundationis
eanunque facultates Catholicis iniqua vi et lege subtractas restituant.
liberamque puerorum instructionem ipsis concedant, quam paterna
utique potesta-s jure exigere potest.

Haec sanae doctrinae jurisque principia, siquidem ad tempus abs
viris iniquae violentiae non respiciuntur, tempore, quod adveniet, for-
san praevalebunt, nisi interim terrarum orbis prius ruerit atque ap-
propinquaverit ventura ira!

Summo et perenni cultu. † Carolus ,loannes Greith

Romae Idibus April. 1870. Ep. Sangallensis.

