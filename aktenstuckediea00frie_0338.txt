3 24 Nachtrsge.

monia ineunt sine praevia dispensatione coram ministro protestantico
sub manifesto potestatis ecclesiasticae contemptu. Eiusmodi conjuges
omnes ex matrimonio suo exorituras proles abs ministro acatholico
baptizari et in heterodoxa religione educari permittunt vel curant;
officia dein religionis cuique homini catholico sacra et Ecclesiae prae-
scripta negligunt atque nec catholicos nec protestantes, sed omni reli-
gione extorres se esse verbis et factis profitentur. Attamen Apostatae
isti Ecclesiae solemniter renuntiare nec volunt nec audent, quinimo si
mors eis supervenerit, proximi cognati sepulturam et officia ecclesia-
stica pro mortuis vehementer expostulant, quod semper nonnisi provo-
cato maximo scandalo odioque in Clerum et Ecclesiam ipsis denegatur.
In Alemanica nostra Helvetia, in Sangallensi nimirum et Basilcensi
Dioecesibus, plura ejusmodi connubia passim existunt, sive maritus in
iis sit catholicus et mulier acatholica sive viceversa. Et ob praeca-
vendum maximum impiorum tumultum Episcopi hodiedum necdum ausi
sunt ferre in catholicam ejusmodi matrimonii partem solemnem ex-
communicationis sententiam3 quod si exequi deberet, ex S. hujus Vati-
cani Concilii Consultu speciale Decretum contra tales conjuges emit-
tendum est aque Episcopis inculcandum, ut ubique locorum eadem et
concordi censurae sententia contra nefarios eos et apostatas Oonjuges
procedant. Tunc facile fiet, ut quod ab omnibus Episcopis sancte ser-
vandum nova lege praescribitur, singulo Antistiti facilius ad exequen-
dum reddatur et disparitate praxis sublata, quae hucusque intervenerit,
minus cadat odii in singulum Episcopum, qui seorsim contra refrac-
tores legis poenam exequi tenetur.

3. Tertium porro mixtorum connubiorum genus conjuges complec-
titur, qui praevie conditionibus ab Ecclesia praescriptis fideliter stare
se velle scripto promittunt scilicet de educanda utriusque sexus prole
in fide catholica e. s. p., ideoque dispensationem ecclesiasticam pro
ineundo mixto matrimonio impetrant et coram proprio suo parocho
catholico matrimonium rite contrahunt; sed ecclesiastica Parochi bene—
dictione semel suscepta a promissis suis fraudulenter et impie recedunt,
liberos suos in heterodoxa fide efformant atque Ecclesiae auctoritati
ejusque salutaribus praeceptis illudunt.

4. Majorem denique mixtorum connubiorum numerum ii conjuges
constituunt, qui impetrata apostolica dispensatione coram proprio Pa-
rocho catholico rite matrimonii vinculo juncti fuerunt; suasque proles
in religione catholica efformari curant. Sed educatio infantium in iis
defectuosa admodum est et saluti eorum valde periculosa. Nam cum ν
in iisdem matrimoniis conjux mater plerumque sit acatholica, cui pri-
mordialis utique liberorum instructio in precibus, devotionis exercitiis,
in moribus christianis incumbit, in ejusmodi familiis neglecta sit ne-
cesse est precandi consuetudo, catholicae vitae ac religionis exercitium,
quo fieri oportet ut liberi sicuti eorum parentes eodem sopore et fasti-
dio fidei et religionis languescant. Proinde, quemadmodum per Scholas
mixtas catholica juventus plerumque Religioni catholicae detrahitur

