Aktenstiicke XU'I*· 295

fervor tanto difficilius persisterent, quo facilius, in numerosissimis hu-
jusmodi et valde extensis Congregationibus , et vigilantia superiorum
deficere potest, et nervus disciplinae languescere.

Non ergo fiat hujusmodi fusio; neque severius novae fundationes
⁴ cohibeantur. Admoneri sufficiat Episcopos ut novis fundationibus pru-
denter invigilent, eas non concessuri, quando vel inutiles, vel spe suc-
cessus destitutae videbuntur: curent etiam novitiatus rite institui et
clirigi; nec unquam, sub quovis praetextu, tempus probationis minui:
item et disciplinam religiosam sancte servari; abususque, si aliqui sur-
repserint, citius reformari. Haec autem ut praestare possint Episcopi,
omnino necesse esset praefata instituta sub illorum jurisdictione et
manu relinqui3 ideoque nullis exemptionibus immediatae Ordinariorum
gubernationi ipsa subtrahi.

De Capitulis.

Si de capitulis, eorumque statutis , in Concilio agendum veniat,
ita omnia componantur cauteque attemperentur, ut, quantum fieri po-
terit, arceantur omnes occasiones conflictuum Episcopos inter et Ca-
pitula: ad quod certe maxime conferet, si servetur laudabilis mos in
Ecclesiis nostris a Concordatu 1801 receptus, juxta quem Vicarius Ge-
neralis Episcopi simul est Decanus Capituli. Inde enim feliciter con-
tingit ut extet vinculum quoddam unitatis, quo Episcopus et Capitulum
facilius et quasi naturaliter ad invicem connectuntur et conciliantur.

Episcopi dispensationes omnes concedere possint, quae S. Pontifici ex-
presse non fuerint reservatae.

Cum facultas a positivis legibus, prudenter, in casibus particu-
laribus dispensandi ad bonum regimen animarum pertineat, necessitas
autem dispensationum ita frequenter occurrat ‚ ut nimis molestum fo—
ret, imo nocivum saepe, si ad Romam ordinario recurrendum esset
pro dispensationibus obtinendis, nonne conveniens esset decerni, et in
jus commune poni, Episcopos deinceps dispensaturos, ubi tantum dc
casibus agetur particularibus, super ecclesiasticas leges, nisi quarum
dispensationem S. Pontificum prudentia expresse sibi censuerit reser-
vandam.

Reservationes autem dispensationum S. Pontifici locum habere
forsan sufficeret in gravissimis legibus, super quas raro ct non nisi ob
graviores causas dispensari solet.

ί

Episcoporum facultates circa casus occultos latius interpretandae.

Decretum concilii Tridentini, vi cujus Episcopi absolvere possunt
a casibus S. Pontifici reservatis, quando sunt occulti, item et dispen—
sare in irregularitatibus ex delicto, si occultae sint, applicetur quoque,
propter paritatem rationum, ad irregularitates et peccata reservata
quae post Concilium Tridentinum constituta fuerunt, imo et ad ea
quae deinceps constitui possent. Motiva siquidem legis 'hidentinae a

