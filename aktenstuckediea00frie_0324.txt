310 N achtrage.

latis, sed ex Orientalibus quoque, et omnium linguarum Orientis viris
coalescentem 3

Alteram pro regionibus infidelium, ex Episcopis aut sacerdotibus
efformatam qui missionarii suerint, et ex Regularibus qui et ipsi mis—
sionibus inservierint, et ad varios Ordines missionibus incumbentes
pertinentibus.

Quo enim melius res missionum intelligi et tractari possent, quam
a viris qui et regiones istas longinquas incoluerint, et suismet oculis
viderint quis sit vere rerum atque hominum status in his partibus?

Cum autem totius Ecclesiae episcopi sollicite curent, vel curare
debeant, propagationem Evangelii — ex omnibus quippe dioecesibus
proficiscuntur missionarii, et ubique viget illa nunquam satis laudanda
atque dilatanda sodalitas Propagatio fidei nuncupata — optandum vi·
deretur ut quotannis ad omnes episcopos dirigeretur libellus quidam,
publica propagandae auctoritate edendus, qui eos de vero missionum
catholicorum statu edoceret. Sic enim et sanctissimi hujus operis pro-
gressus melius ab Episcopis noscerentur, et ipsorum zelus ad effor-
mandos et adjuvandos missionarios vehementius accenderetur.

Ubicumque condita atque stabilita jam viget catholica hierarchia,
v. g. in Anglia, in America, in Hollandia‚ nullomodo necessarium vi—
deretur earum regionum ecclesias Congregationi Propagandae subjici,
sed nonne potius esset eas ad juris communis regimen revocari?

Haec tamen iterum vota dum reverenter proponimus, ea plenissime
S. Pontificis judicio et arbitrio , a quo tota res illa pendet, subjecta
volumus.

De reducendis haereticis.

Haeretici quidem in ipso Concilii sinu admitti nequeunt, eo fine
ut cum illis deliberetur circa dogmata jam definita; quod enim semel
in Ecclesia definitum est, fixum manet, et retractari nequit. Nec etiam
admitti possent tanquam Concilii pars, et ut vocem haberent in his
quae conciliariter deliberanda erunt et statuenda; prius enim est mem-
brum esse Ecclesiae, quam esse membrum Concilii,

Sed nonne benigne et caritative invitandi essent ut, occasione
Concilii, Romam venirent, ubi, cum summa recepti benevolentia, pri-
vatim conferre possent cum doctis piisque viris, ad id deputatis, qui
ipsorum difficultates audirent et explanare niterentur-3 simulque, con-
sociatis consiliis, tractaretur cum illis de aptissimis mediis removendi
separationis praetextus, procurandaeque unionis, ut quae ad hunc finem
obtinendum meliora visa fuissent, ad Concilium referrentur?

Hic agendi modus. cum spe aliqua felicis exitus, adhiberi posse
videretur, ni fallamur, erga hos praesertim anglicanos, qui fidem ri-
tusque Ecclesiae catholicae proximius jam sectantur, et unionem cupere
noscuntur; eo magis quod, in hac conversionis eorum inchoatione, si
qui sunt in illis antesignani suaderi et reduci possent, non jam pau-
corum hominum, sed innumerae simul multitudinis, lucrum fieret.

