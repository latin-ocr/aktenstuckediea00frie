308 Nachtrage.

e primis, praecipuis, intentissimisque sacrosancti istius Ooncilii studiis
esse debere:

1⁰ Ut inquirantur, inveniantur et applicentur aptissima quaeque
media, quibus, Dei juvante gratia, tanta multitudo hominum, pretio-
sissimo Christi sanguine redemptorum, ab infidelitatis et erroris umbris
ad purum veritatis lumen adduci possint;

2⁰ Ut prudenter devitetur quidquid , absque summae necessitatis
evidentia, nova obstacula tam sancto huic operi conversionis et re-
ductionis infidelium et acatholicorum interponeret;

3⁰ Ut, salvis et in integro manentibus sacris dogmatibus, morum
principiis, et essentiali tum christiana tum clericali disciplina, benigne
et indulgenter concedatur quidquid ad christianitatem venientibus, vel
ad unitatem redeuntibus, evangelii et Sanctae Ecclesiae ostium latius
faciliusque aperire posse perspicietur.

De conversione infidelium.

Nunquam, ex quo fundata est Ecclesia, via latior et facilior ostium-
que apertius conversioni infidelium patere visa sunt, quam hacce ae—
tate nostra, dum una simul ad hoc concurrunt, non sine magno et
evidenti divinae Providentiae consilio, et stupenda itinerandi rapiditas,
et continua populorum vel distantissimorum commercia, per quae
christiani infidelibus admiscentur, et ubique mox stabilitum novum
gentium jus, libertati praedicationis maxime favens.

Luce igitur solis clarius est Ecclesiae nunc operam esse ut, novo
et ardentissimo zelo, huic tanto propagandae fidei labori et operarios
advocet, et operandi media legesque disponat ac statuat. Ad quem
finem assequendum haec conducere posse viderentur:

1⁰ Creentur in diversis Ecclesiae partibus Seminaria quaedam spe-
cialia, ad instar Romani seminarii Propagandae fidei, vel Parisiensis
Missionum exterarum, ubi clerici saeculares diversarum gentium, qui
evangelizandis infidelibus destinarentur, specialem ad hoc institutionem
reciperent, edocti a viris qui et ipsi in missionibus diu laborassent.

2Ο Praeter missionarios instituantur in partibus infidelium, quan-
tum et quovis id fieri poterit, scholae, seminaria, et monasteria, quae
essent quasi fomites quidam ignis sacri, et velut centra ex quibus fidei
lux et charitatis calor, inibi ardentes, circumquaque irradiarent.

3⁰ Nihil omittatur ut, quantocius id possibile fuerit, efformetur in
his regionibus Clerus indigena, et quo facilius Clerus ille perfectiusque
institui possit, mittantur in Europeanas partes adolescenteS, ad studia
aptiores, qui in Seminariis nostris edoceantur et educentur.

Liceat proponere aliud votum, quod sapientissimo S. Pontificis
judicio, cum omni reverentia, submittimus.

4²¹ Statim ac satis numerosae et stabiles christianitates coadunari
potuerint, erigantur ibi dioeceses, atque instituantur Episcopi, qui non
tam a Propaganda pendeant, quam sub jure communi sint. Quo enim,
servatis legibus, plenior est agendi libertas, eo expeditior et acrior est

