286 Nachtrage.

tholici pro tuenda educatione Catholica adolescentium pie fundaverunt,
filii degeneres hostibus Religionis tradere non erubescant, qui de sua parte
rem perfidia traditam in corruptionem Catholicae juventutis pervertunt.

3. Scholae Catholicae etiam superiores sive Collegia et Gymnasia
in Gymnasia mixta iniquis legibus vel pactis commutantur. Et tristis-
simum ejusmodi commutationis exemplum ex mea diocesi S. Gallensi
expono, quo uno cetera exempla omnia dignosci poterunt. Exstitit
pro Catholicis incolis in S. Gallo jam decem abhinc ante annos Col-
legium sive Lyceum Catholicae fundationis satis splendidum. Catho-
licae Religioni, scientiis et artibus dicatum et a trecentis amplius ado-
lescentibus Catholicis frequentatum. Opes et fundos hujusce Collegii
quondam suppeditabat ditissima haereditas monasterii s. Galli injuria
temporis anno 1805 extincti. Postquam populus Catholicus una cum
celeberrimo hoc monasterio scholam eidem junctam amiserat, in ejus
locum pro Catholicis in aedibus amplissimi Coenobii novum subvectum
fuit Collegium, magnisque fundis ditatum. Floruit schola haec San-
gallensis recentior usque ad annum 1856, quo tandem iniquo et vio-
lento actu suppressa et in mixtam conversa fuit. Nam tempore nostro
nec fundationes nec juris tituli et documenta contra novum jus vio-
lentiae et iniquae majoritatis amplius valent. In consilio Oantonali
maj0ri votantium numero Collegium illud Catholicae fundationis fuit
suppressum, Catholico populo subreptum, in Collegium mixtum com-
mutatum vel ut clarius (licam parti Protestantium traditum. Non
defuere monitiones Episcopi universique Cleri, nec petitiones Catholi—
cormn, eorumque lamenta ad auctoritatem legislatoriam directa, quo-
minus iniquum hoc facinus committerent, sed non obstante solemni
Catholicorum protestatione iniquum Decretum coeptum fuit et execu-
tioni commissum. Ad obtegendum malae machinationis finem frau-
dulenti novatores fingebant et etiamnunc asserere solent, scientiam
proprie dictam nec Catholicam nec Protestantem esse, sed utraque
fidei hac professione superiorem: Mathesim et linguarum studium pro
Catholicis et Protestantibus sibi similem et parem, atque factorum
in Historia narrationem utrique parti esse eandem, ideoque sufficere,
ut nonnisi religionis doctrina discipulis pro separata eorum fidei pro-
fessione seorsim et sejunctim tradatur. Sed quid de ejusmodi cavil-
lationibus judicandum facile dignoscitur. Omnes namque experientia
edocti sumus, omnem scientiam, quaecumque sit, ab hominibus erronea
doctrina semel infectis ad expugnandas fidei Catholicae veritates per-
verti posse, ac saepissime in manifestam juvenum discipulorum per-
niciem reapse perverti. Novimus dein, quanta pestis spiritualis vel
ab Historiae disciplina in mentes hominum dimanet, ubi fraude, dolo,
mendacio Historiographorum violata suerit. Tunc etenim non admi—
rabilem temporum ordinationem, quam divina providentia in Christo,
quasi in Centro saeculorum disposuit, enuntiabit historia, sed confusam
impiamque rerum factorumque congeriem providi Dei moderaminis
prorsus expertem: non luculentissima Ecclesiae Catholicae lumina et

