3 2 Ο N achtrage.

differri non poterit, quia v. g. mos est in loco ut eodem die et coram
γ lege civili et coram Ecclesia contrahant, ac omnia parata sunt,

3. Quia, si numquam extra Confessionem de incestu interrogarentur
nupturientes, plures ea de re non cogitarent eo nempe sensu ut de
industria non committerent hoc crimen ad facilius obtinendam dispen-
sationem3 alii falso non allegarent copulam commissam fuisse, ut fit
quandoque.

ΠΙ. Statuat Concilium litteras dispensationis a S. Sede expeditas
in posterum non amplius fore invalidas, sive ob reticitum incestum in
precibus, ut patratum seu reiteratum post missas preces et ante dispen-
sationis executionem; neque ob errorem nominis dioecesis ve] nominis
aut cognominis contrahentium, dummodo constet de personarum iden-
titate3 neque ob expressionem consanguinitatis loco affinitatis seu vice
versa, dummodo gradus accurate exprimatur, aut saltem dummodo
verus gradus non sit propinquior quam qui expressus fuit in supplica.

Prima hujus Postulati pars est consequens praecedentis. Utilitas
reliquorum quae inibi petuntur ad pericula animarum avertenda satis
patet.

IV. Declaret Concilium validas in posterum fore litteras dispensa-
tionis a S. Sede expeditae, licet agentes vel amanuenses romani causis
in libello supplici allegatis alias addant aut substituant, vel causarum
circumstantias suo modo aliter exponant quam exponuntur in libello
S. Sedi oblato.

V. Statuat Concilium omnia Brevia vel rescripta S. Sedis rem Ma-
trimonialem spectantia. quorum executio commissa est Episcopo ejusve
Vicario generali aut officiali, Sede per mortem hujus Episcopi vacante,
a Vicario Capitulari executioni dari posse.

VI. Statuat Concilium Vicario Capitulari‚ Sede Vacante, concessas
censeri omnes et singulas facultates peculiares et extraordinarias, quas
in re Matrimoniali a S. Sede sibi impetraverat Episcopus defunctus,
dummodo non expiraverit tempus ad quod concessae fuerunt.

VII. Coram Domino expendere velint R-mmi Patres Concilii:

A. An non suppetat via qua, saltem pro Ordinariis hoc petentibus,
abrogari valeat, quae vocari solet dispensationum taxa seu componenda,
in pluribus regionibus nostri saeculi hominibus tam odiosa. Si autem
hoc fieri nequeat, saltem adhibere velint Patres medium quo fieret ut
qui pinguem solvunt taxum non citius obtineant dispensationem, quam
qui parvam aut nullam solvant: ita enim caderent injuriosa illa in
Ecclesiam obloquia quae nonnumquam occasione similium audiuntur.

B. An in concedendis dispensationibus praecaveri non possit tem-
poris dispendium, animarum saluti quandoque tam noxium. Tempus
v. g. ita deperditur, quando ante dispensationis concessionem exigitur
separatio unius vel duorum mensium, quo spatio elapso recurrere pos-
sunt 01·atores, quorum interim maxime interest pro animae suae salute,
ut quamprimum jungantur. Idem obtinet quando e dicasteriis romanis
respondetur: negative, vel non afferri vel non expedire in casibus in

