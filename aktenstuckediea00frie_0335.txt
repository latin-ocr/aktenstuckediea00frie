Aktenstiicke XV1*. 32 1

quibus sufficientes adsunt dispensandi rationes, et in quibus postea
equidem fere semper altera vel tertia offertur supplica, ac demum
conceditur dispensatio, dum interea temporis plura commissa fuerunt
peccata imo nonnumquam in malo statu obfirmatum liabent animum
oratores, qui jam civiliter contraxerunt, ac forsan vocem parochi eos
ad poenitentiam vocantis audire amplius nolunt:

C. An obtineri non possit ab illis qui in Curia romana dispensa-
tionibus concedendis operam dant‚ ut majorem aliquam habeant ra-
tionem motivorum quae in supplica allegantur ab Ordinadis, qui pro
locorum et rerum adjunctis utique censendi sunt ut minus aliquatenus
intelligere, quid necne fidelium bono spirituali expediat. Res illustra-
bitur exemplo. Magna quandoque cum difficultate obtinetur dispen-
satio in impedimento affinitatis primi gradus aequalis lineae collateralis
orto ex legitimo matrimonio. Sunt tamen regiones, loca et circum-
stantiae in quibus ad spirituale et temporale oratorum bonum nihil
magis quandoque optandum esset, quam ut v. g. viduus, praesertim
si non sit dives, ducere possit defunctae uxoris sororem, aut vidua
nubere queat fratri defuncti mariti. Dein nimia in ejusmodi adjunctis
dispensandi difficultate, juxta thema supra expositum, nonnisi peccatis
ansa praebetur.

D. An aequum non sit ut, deficiente copula carnali inter oratores,
et periculo contractus civilis, tamquam motivum impellens ad dispen-
sationem concedendam, admittatur instantia proprii Ordinarii.

Atque haec dicta sint, neminem carpendi intentione, sed animas
salvandi et malevolorum oblocutiones impediendi desiderio.

X.

Expleto Concilio Vaticano, committere velit SSmmus Dominus,
viris in sacris Canonibus versatis, munus redigendi integrum complexum
legum ecclesiasticarum, in novum codicem hodiernae praxi accommo-
datum, et in varios titulos, capita etc. pro materiarum varietate di-
stributum.

Romae, 29. Januarii, in Festo S. Francisci Salesii‚ 1870.

Huic postulationi subscripserunt 5 Concilii Patres.

XV1*.

Eminentissimi et reverendissimi Patres!

SchoIae mixtae et Conjugia mixta in manibus iniquorum hominum
hac nostra tristissima aetate totidem sunt Martis instrumenta vel bel-
lici arietes, quibus duce Spiritu nequam arcem religionis et Ecclesiae
catholicae ubique terrarum conquassare, eamque in communitatibus et
familiis labefactare atque diruere connituntur. Hoc loco de matrimo-
niis mixtis ago sub triplici eo conspectu, quem eorum pericula, genera
et remedia exhibent.

Fri e α b e ις, Aktenstuoke. 21

