298 Nachtrage.

De Conciliis oecumenicis saepius celebrandis.

Cum in Concilio Tridentino multi enixe postulassent, maxime vero
Italiae Episcopi, ut Concilia oecumenica saepius celebrari deberent ¹),
re ad S. Pontificem per RR. CC. Legatos delata, libenter annuerat
Pius IV. ut, si ita videretur Patribus, Decretum confici posset de ge-
neralibus Conciliis singulis 20 annis habendis. Res tamen deliberationi
Concilii a Legatis proposita non fuit. Postulatur igitur ut in Concilio
Vaticano, annuente S. Pontificis Pii IX. benignitate et sapientia, De-
cretum de ea gravissima re deliberationi Patrum proponi possit.

De Conciliis plenariis interdum habendis.

Cum multa sint, sive ad defensionem, sive ad profectum et in-
crementum rei christianae spectantia, quae, propter identitatem mo-
rum, legum, ingenii, statusque omnis tum religiosi tum politici, in
eadem gente sunt communia , ideoque non nisi communibus consiliis
et conatibus prudenter trectari et efficaciter agi possunt; valde in-
teresse videretur ut cujusque gentis Episcopi interdum in Conciliis
plenariis congregarentur, ad deliberandum et statuendum de iis quae
ad communem gentis utilitatem pertinerent. Hoc vero ut ordinate
semper fieret, et sine ullo catholicae unitatis periculo, habendae essent
aliquae regulae, a jure positae, quarum subsidio et conveniens libertas
hujusmodi conventibus relinqueretur, et debita erga Romanum Pon-
tificem dependentia constanter ft fideliter servaretur.

De Conciliis provincialibus singulis quinquenniis celebrandis.

Innovetur et executioni mandetur decretum Concilii Tridentini quo
praecipitur ut provincialia concilia singulis trienniis celebrentur; quod
tamen ad singula quinquennia reduci posset.

Horum autem conciliorum decreta si necesse sit revisioni S. Con-
gregationis Concilii subjici, antequam publicentur, saltem:

1⁰ Nihil, in decretis, addat S. Congregatio, quod ab ipsis Patribus
Concilii tractatum et statutum non fueritg

2⁰ Liceat comprovincialibus Episcopis publicare separatim decre-
torum partem a S. Congregatione probatam; quoad illam vero circa
quam animadversiones et correctiones propositae fuerint, liberum sit
praelatis, prout melius ipsis videbitur, vel eam ad sensum S. Congre-
gationis correctam publicare, vel eam omnino supprimere 2).

¹) »Decretum Concilii Constantiensis, de Concilio quolibet decennio celebrando,
confirmandum esset, et executioni mandandum« (Postulat. Episcop. Italiae.)

»Ut ea quae statuta fuerint observentur, et quae jure ipso sancita sunt
firma permaneant3 statuatur ut, annis quibusque viginti saltem, generale Con-
cilium in Ecclesia celebretur, nisi aliter summo pontifici visum fuerit.« (Po-
stul. Regis Lusitan.)

2) Cf. Postulata ad Concil. Trid. proposita:

*concilia provincialia, ab apostolicis ordinata temporibuS, in usum re-
vocentum (Postul. Episc. Italiae.)

