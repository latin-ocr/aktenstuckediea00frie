284 Nachtrkige.

hanc curam libere agat, pia instituta olim manibus eius commissa
conservet et administret, atque nova fundet.
Romae die 11 Januarii 1870.
† Nicolaus, Episc. Halicarnassensis.

X11*.

Illustres auctores Schematis de Ecclesia, ubi de relatione Ecclesiae
ad publicam hominum societatem agebant, Scholas etiam pertractarunt
sive inferiores sive superiores, quae utique utramque societatem eccle-
siasticam et civilem aeque respiciunt. Merito Ecclesiae in iis jus vin-
dicatur providendi religiosae institutioni et educationi Catholicae ju-
ventutis. Quaestionem de Scholis rem gravissimam innuere, ipsi Re-
ligionis hostes nota ea sententia confitentur: cujus sunt scholae, illius
sunt tempora futura. Hominum namque generationes tales erunt,
quales efformatae fuerint in scholis, vel 111 fide moribusque religiose
excultae vel ad impietatem morumque corruptelam depravatae. Ea
ratione religionis hostes ubique terrarum communi consilio in id con-
nituntur, ut Ecclesiae auctoritatem et vim moderatricem a Scholis
arceant easque soli et pleno saecularis auctoritatis arbitrio vel potius
corruptionis genio subjiciant. Unde factum est , ut iidem hostes in
acerrimo bello, quod contra rem Catholicam jugiter gerunt ‚ Scholas
quasi tot propugnacula constituant, quae Ecclesiae debellandae obji-
ciunt, quatenus iam in puerorum adolescentiumque mente ideoque in
generatione ventura pietatem et fidem catholicam radicitus extirpent.
Sollicite igitur pervigilandum est, ut Catholica juventus in scholis vera
fide et sanctis moribus rite instituatur, prout 111 schemate satis diserte
exponitur. Sed nil 111 eo dictum est de scholis mixtis quae licet quae-
dam pestis puerorum mentes vel impietatis vel indifferentismi veneno
inficiant, ubique locorum passim eriguntur et catervatim a catholica
juventute frequentantur. Expedit igitur ut malum describam atque
aliqua remedia medendi assignem. De scholis mixtis loquor in Ale-
manica Helventiae parte {erectis

1. De Scholis parochialibus sive primariis.

Erant quondam et plerumque adhuc dum sunt incolis Catholicis
propriae Scholae Catholicae a Catholicis fundatoribus conditae con—
gruisque fundis provisae et cum Ecclesiis Parochialibus intimo nexu
conjunctae, ita ut socio auxilio Ecclesia scholam parochialem et sua
vice schola Parochialis Ecclesiam et Catholicam religionem in quaque
communitate sartam tectam servaret. Sed in permultis regionum par-
tibus , ubi Protestantes et falsi nominis Catholici majoritatem votan-
tium constituunt, impii Novatores illud unionis vinculum, qua Ecclesia
et Schola parochialis invicem junctae erant, diri-uperunt et Scholis
Catholicis suppressis parvulos Catholicos una cum fundis Catholicis
protestantium scholis ideoque instructioni magistri alicujus Zwingliani
et Lutherani vel omnino increduli vi latae legis adscripserunt. Magnus

