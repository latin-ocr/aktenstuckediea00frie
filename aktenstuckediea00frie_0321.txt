Aktenstiicke X111*. 307

theologicae injuriose a privatis scriptoribus opinionibus et personis ab
Ecclesia non condemnatis inflictae; — divisiones et discordiae inter
catholicos et in ipso Clero seminatae; —- imminuta quae Episcopis
debetur reverentia et subjecti03 — odia vehementissima Ecclesiam, ad-
versus Sanctamque Sedem undequaque concitata; -— quotidiana, eaque
periculosissima et scandalis plena, in rebus ecclesiasticis hominum
prorsus incompetentium immixtio, quorum pars magna indocti, im-
prudentes, violenti sunt, partiumque studiis dediti3 —— catholicorum
tandem et ipsius Cleri directio, in iis quae spectant ad quaestiones et
negotia ecclesiastica occurrentia, Pastoribus et doctoribus Ecclesiae quasi
subtracta, et a laicis scriptoribus usurpata et exercita, etc .....

Hujusmodi certe malis, aetati nostrae maxime propriis, saeculisque
praecedentibus prope incognitis, efficax aliquod inveniri et afferri re-
medium necesse et urgentissimum est3 alioquin graviter certe pericli-
taretur pax et dignitas, imo et, aliquo sensu, divina ipsa oeconomia
Ecclesiae, la'i'cis sese in magisterium ingerentibus.

Quapropter instantissime petitur, ut quaestionem hanc Concilium
sedulo suo subjiciat examini, quatenus ea statui possint quae apta
magis et opportuna in Domino videbuntur, ad avertenda omnis generis
mala, scandala et pericula ex illo novo, incompetenti et indisciplinato
modo scribendi et docendi circa res ecclesiasticas promanantia.

De cautionibus adhibendis ne res Concilii imprudenti et indisciplinata
immixtione diariorum publicorum perturbentur.

Cum nullum adhuc Concilium in Ecclesia habitum fuerit ex quo
tempore diaria publica inventa sunt, nullas reperire est in praeceden-
tibus Conciliis adhibitas cautiones ad amovenda gravissima mala quae,
durante Concilio, ex immixtione diariorum publicorum in rebus et
gestis Concilii oriri possent. ⁶

Hujusmodi igitur cautiones adinveniendae jam erunt et applicandae
a Vaticano Concilio, idque sub ipsomet sessionum initio: quod, etsi
difficile sit, non tamen impossibile fore videtur, maxime erga diaria
catholica: et ita, sinon ex toto, saltem ex parte, incommoda et peri-
cula quae timentur praecaveri poterunt, aut minui.

De adducendis vel reducendis ad fidem et unitatem catholicam infi-
delibus, schismaticis et haereticis.

Dum celebrabitur hoc generale Vaticanum Concilium, extant in
orbe terrarum 1,200,000‚000 circiter hominum, ex quibus plus quam
800‚000,000 adhuc in tenebris infidelitatis misere jacent, 70,000,000 ab
Ecclesiae sinu schismate graeco separantur; 90,000,000 in variis pro—
testantium sectis dividuntur, ‘200‚000‚000 sunt catholici, boni vel mali,
quos inter si quantus sit incredulorum et indifferentium numerus quae-
ratur, respondendum: facilius esse eos plangi, quam numerari!

In tali porro humani generis statu, uenio est qui non videat unum
20 *

