Aktenstiicke X111*. 303

proprii sacerdotis exclusive ad alium, ut in posterum gravissimi hujus
contractus et sacramenti validitas non dependeat ex tam facilibus
erroribus qui circa quaestiones domicilii, ac consequenter circa quali-
tatem proprii sacerdotis, oriri et subrenere possunt: unde fit ut multa
matrimonia , etiam in facie Ecclesiae contracta, nulla sint. Sufficiat
ergo exigere, sub peccati et censurae poena, non autem oum matrimonii
irritatione, ut nullus sacerdos, nisi proprius, aut ab eo delegatus, ma-
trimonium praesumat celebrare.

Valde etiam opportunum, et benignitate Ecclesiae omnino dignum
esse videretur , simul et menti Concilii Tridentini apprime consonum,
ut matrimoni-s. protestantium et schismaticorum quorum heu! ita ex-
crevit numerus, huic nullitatis causae, quae ex impedimento clandesti-
nitatis emergit, nullibi jam forent obnoxia.

Latiores facultates Episcopis‚ ad dispensandum super impedimentis
matrimonii, concedendae.

Latissimae facultates ad dispensandum super impedimentis matri·
monii, tum ante celebrationem, tum post, et etiam in radice, Episcopis
omnibus concedantur: quod non per indulta temporanea, sed per mo-
dum juris fixi et permanentis fieri, benigne concedere dignetur S. Pon-
tifex. Illae tamen S. Pontifici semper reservatae maneant dispensationes,
quae nonnisi raro et propter graviores causas dari solent ¹).

Dispensationes in romana curia promptius expediendae.

Dispensationes matrimonii a romanis tribunalibus, quam promptius
expediantur, ita ut nulla sit, secluso difficultatum specialium casu,
quae, post receptas preces, ultra quatuor vel quinque dies protrahatur.
Nullus vero vacationum praetextus rem tam urgentem procrastinare
faciat, eo magis ut omnes noscunt, quod municipiorum officialitateS,
recipiendis matrimoniis civilibus praepositae, nunquam vacent.

De feriis SS. Congregationum et Tribunalium Romanorum supprimendis,
vel minuendis.

Mederi dignetur S. Pontifex nimis illis dilationibus et procrasti-
nationibus quas patitur , in Romana curia, expeditio negotiorum et
gratiariun, maxime vero dispensationum matrimonialium, unde quotidie
gravissima et irseparabilia mala emergunt. Quibus malis si occurrendi
voluntas sit ⁴³ omnino necesse videtur illas longiores et ultra modum
multiplicatas SS. Congregationum ac Tribunalium ecclesiasticorum Ur-
bis ferias, ex parte supprimi, ac intra brevissimos terminos coarctari;
cautionibus nihilominus adhibitis, ut in ipsomet vacatiarum tempore,
urgentia negotia semper expediantur.

¹) »Ordinarii in foro conscientiae possint, annuente S. Pontifice, dispensare
super impedimentis occultis in causa matrimoniali.« (Postul, varior. Episc.
in concil. Trid.)

