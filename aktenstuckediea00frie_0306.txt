2 9 2 Nachtrage.

esset, in usu difficiliorisque praxis foret,·'‘ scopus nihilominus legis obti-
nebitur, si in promovendis parochis magna habeatur ratio scientiae,
cujus quisque probationem exhibuerit, tum in seminariis, tum in exa-
minibus clericorum , juniorumque sacerdotum ‚ tum in collationibus
ecclesiasticis, tum maxime in obtinendis gradibus academicis baccalau-
reatus, licentiatus et doctoratus: ita ut, caeteris paribus, vel non mul-
tum imparibus, doctior minus docto semper praehabeatur.

Ut vero de scientiae probationibus certius constaret, simulque
magis accenderetur studiorum aemulatio, statui posset ut varii meri-
torum gradus in variis illis probationibus exhibiti non solum in re-
gestis notari, sed etiam vulgari deberent.

De praedicatione verbi divini.

Non pauci, hodie, verbi divini praedicatores, ne multos dixerimus,
in magnis praesertim civitatibus, praedicare noscuntur modo magis
philosophico, litterario, et naturali, quam vere Christiano ; unde il—
lorum conciones, solida doctrina vacuae , et motibus illis ac sancta
unctione destitutae, quae ad cordis compunctionem animas excitant,
vel nullos omnino, vel modicissimos tantum fructus producunt, et au-
ditores, etiam assiduos, in magna et lugenda ignorantia religionis
relinquunt.

Summi igitur pretii esse videretur , si Concilium Vaticanum, Sao.
Concilii Tridentini vestigiis inhaerens, decretum speciale ea de re
ederet, in quo explicite veras Christianae praedicationis regulas tra—
deret et intimaret, omnes verbi divini praedicatores fortiter commo-
nendo, quatenus Scripturarum divinarum, SS. Patrum et sacrae theo-
logiae studio incumbentes, inde potissimum concionum suarum hauri—
rent materias, ut ita verbum divinum annuntiare studerent, ut et ig-
naros erudire, et peccatores ad poenitentiam convertere et justos in
via virtutum promovere efficaciter possent.

Praeciperetur quoque ut, in parochialibus quibusvis ecclesiis, Doc-
trina christiana, in prona‘is et concionibus, per ordinem, successive,
complete et lucide traderetur3 ita ut nemo, parochiae suae praedica-
tionum auditor assiduus, Religionis dogmata, praecepta et sacramenta
ignorare posset: ad quem etiam finem multum juvabit, si interdum,
bis v. g. in anno, praecipuis maxime festivitatibus, quando plebis
major adest concursus, tota doctrinae christianae series breviter et
clare exponeretur.

De pastorali sollicitudine erga pueros et juvenes; et primo de frequenti
et sedula puerorum confessione.

Cum adultorum tanta pars , virilis praecipue sexus, praxim Chri-
stianam prorsus negligat, ecclesias parum frequentet, et sancto Cleri
influxui se prope totaliter subtrahat, maximi, hac nostra praesertim
aetate, momenti esset ut pastoralis cura zelusque sacerdotalis sollici-
tius, et quovis possibili modo, erga pueros ac juvenes se impenderent.

