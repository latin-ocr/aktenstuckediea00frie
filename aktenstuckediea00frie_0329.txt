Aktenstiicke X1v*. 31 5

V.

Forma processus canonici hodie in diversis dioecesibus valde existit
diversa; quare humillime petimus, ut certa forma ubique observanda
et quidem summaria praescribatur. Quia autem in corpore juris ca-
nonici permulta inveniantur praescripta, quae in praesentiarum non
amplius habent vigorem, maxime optandum est, ut nova collectio fiat
eorum canonum, qui adhuc vigent omissis omnibus, qui jam abrogati
esse dignoscuntur. Propterea humillime petimus, ut S. Synodus ad
Sanctissimum Patrem dirigat supplicam, quatenus ad redigendam ejus-
modi SS. Canonum novam collectionem viros aliquos peritissimos de-
putare dignetur.

VI.

Breviariimi Romanum nonnullis locis quaedam continet, quae cum
historia certa fide digna et sana S. Scripturae exegesi non omnino con-
venire videntum quare petimus, ut ad corrigendos ejusmodi locos non-
nullos Breviariuni revisioni accuratae subjiciatur. Simulque petimus,
ut Sacerdotibus saltem curatis permittatur, officium matutinum semper
ab hora pomeridiana secunda anticipando recitare, quia postea saepe
aliis functionibus suis muneris impediuntur.

VH.

Decretum S. Concilii Tridentini de concursu pro parochiis speciali
instituendo in multis amplioribus dioecesibus nunquam in usum per-
venit, in multis aliis autem jam approbante S. Sede Apostolica ejusdem
loco hodie concursus generalis ad explorandam scientiam et omnigenam
idoneitatem Sacerdotum. qui ad parochiae munus adspirant, habetur.
Propterea petimus, ut illud S Concilii Tridentini decretum revisioni
submittatur, et ea examinis sive concursus norma praescribatur, quae
ubique valeat ac debeat observari.

VIII.

Propter gravissima detrimenta, quibus per juris patronatus laici
abusum salus animarum saepe afficitur, petimus, ut meliori quovis modo
huic malo medela afferatur. Quod fortasse fieri potest per praescriptum,
ut patronus laicus inter tres ab Ordinario designandos Sacerdotes prae-
sentandum eligere teneatur.

‘ IX.

Ut gravissima mala, quae ex vita vitiosa et scandalosa parochi
aliorumque Sacerdotum in populum fidelem redundant, facilius evitari
vel averti possint, petimus, ut inter causas privationis beneficii curati
legitimas assmnantur: simplex fornicatio notoria, concubinatus mani-
festus, ebrietas nec non prodigalitas incorrigibilis atque scandalosa.
Pariter petimus, ut permittatur translatio parochi non voluntaria vel
dimissio cum pensione congrua, quoties per sententiam sive per vota

