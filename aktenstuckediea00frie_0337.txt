Aktenstfioke XVI*. 32 3

niam ingravescente morbo acerbius aequo aliquod remedium infirmo
facile potest mortem parare: defectionem dicam multorum Catholicorum
de Fide manifestam. Nil ex parte mea supersedi, quo malum et ex
eo nascitura pericula arceam, Litteras pastorales, commonitoria, man-
data saepenumero ad clerum, populumque direxi, ut mixta matrimonia
quomodocumque cohibeam et in solemni decreto matrimoniali, dominica
prima Januarii quotannis in singulis parochialibus Ecclesiis a parochis
ex ambone praelegendo contra ineunda matrimonia mixta congruas ac
severas admonitiones edidi ostendens pericula quae exinde animabus,
conjugibus, familiisque eorum nascuntur. Parochos quoque adhortatus
sum, ut sedulo invigilent super familiis atque adolescentium utriusque
sexus consuetudine, ne levitate animi vel seductione capti mixta con—
nubia ineant. Interea folia dispensationis, ut nuncupantur, vacua, a
Nuntiatura nobis retracta fuerunt, nosque coacti singulis vicibus et
casibus pro dispensationibus ad Nuntiaturam Lucernensem recurrere,
quod nobis quidem laborem auxit, numerum autem mixtorum matri-
moniorum nequaquam minuit. Omnia igitur quae ad coercendum hocce
malum usquedum tentavimus, vel exigua fruge vel prorsus incassum
tentata fuere. Quod eo magis deplorandum quo certior idemque fune-
stior pro Ecclesia catholica in istis regionibus fit rerum exitus. Omnia
namque per mixtorum connubiorum accumulationem pedetentim in ec-
clesiastico ordine susque deque vertuntur, exoritur hominum generatio,
qui nec catholici nec protestantes sunt nec ullam Religionem profiten-
tur, perit in Catholicis cum fide catholica omnis pietas et filialis in
matrem Ecclesiam amor, quinimo in oppositum i. e in odium per-
vertitur.

II.

Genera mixtorum connubiorum.

Jam vero intueamur oportet diversa matrimoniorum horum genera,
quo facilius quaedam remedia contra malum statuere nobis contingat.

1. Concluduntur apud nos (raro tamen exemplo) mixta matrimonia,
quorum una alterave conjugum pars impedimento ligaminis obstricta
est, sive vir acatholicus vivente adhuc sua uxore cum alia catholica
libera matrimonium vel potius concubinatum adulterinum ineat, sive
mulier acatholica, superstite adhuc suo primo marito, viro catholico
nupserit. Ejusmodi conjuges coram ministro acatholico adulterii sui
consortium‘plerumque ineunt, in jugi adulterio cohabitant, liberos suos
vel sine religione vel in protestantismo educant. Quid ad comprimen-
dum scandalum contra catholicam ejusmodi conjugiorum partem sive
vir sive mulier sit catholici nominis, Ecclesiastica auctoritate decer-
nendum et exequendum? Sane solemnis excommunicationis poena ejus·
modi conjuges catholici mulctandi sunt. Sed diversa est Episcoporum
in eo praxis, et uniformitas agendi perquam necessaria esset, ut contra
contumaces ordo Ecclesiae servari possit.

2, Sunt etiam catholici sponsi utriusque sexus, qui mixta matri-
*21*

